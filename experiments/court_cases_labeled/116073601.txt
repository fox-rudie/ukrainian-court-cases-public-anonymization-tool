Справа № 685/5/24
Провадження № 2/685/77/24 

У Х В А Л А
(про залишення позовної заяви без руху)

       02 січня 2024 року                                                            
        Суддя Теофіпольського районного суду Хмельницької області Самойлович А.П., розглянувши матеріали цивільної справи за позовом [ОСОБА_1|feminine|genitive] ( АДРЕСА_1 ) до [ОСОБА_2|feminine|genitive] ( АДРЕСА_1 ), третя особа: Виконавчий комітет Теофіпольської селищної ради (30602, вул.Небесної Сотні, 19, смт Теофіполь, Хмельницького району, Хмельницької області) про позбавлення батьківських прав, 

                                                     В С Т А Н О В И В :

02 січня 2023 року адвокат Сторожук Ю.В. в інтересах позивачки [ОСОБА_1|feminine|genitive] звернувся до районного суду з позовом до відповідачки [ОСОБА_2|feminine|genitive], заявивши вимогу позбавити її батьківських прав відносно малолітнього сина [ОСОБА_3|masculine|genitive], ІНФОРМАЦІЯ_1.
Позовні вимоги обґрунтовані тим, що відповідачка ухиляється від виконання батьківських обов`язків по відношенню до свого сина. Участі у вихованні та утриманні дитини не приймає.
Під час прийняття позовної заяви, встановлено, що вона не відповідає вимогам, встановленим ст.175 ЦПК України, виходячи із наступного.
Відповідно до п.2 ч. 3 ст. 175 ЦПК України, позовна заява повинна містити: повне найменування (для юридичних осіб) або ім`я (прізвище, ім`я та по батькові) (для фізичних осіб) сторін та інших учасників справи, їх місцезнаходження (для юридичних осіб) або місце проживання чи перебування (для фізичних осіб), поштовий індекс, ідентифікаційний код юридичної особи в Єдиному державному реєстрі підприємств і організацій України (для юридичних осіб, зареєстрованих за законодавством України), а також реєстраційний номер облікової картки платника податків (для фізичних осіб) за його наявності або номер і серію паспорта для фізичних осіб - громадян України (якщо такі відомості позивачу відомі), відомі номери засобів зв`язку та адреси електронної пошти, відомості про наявність або відсутність електронного кабінету.
Зі змісту позовної заяви видно, що є розбіжності в написанні по батькові відповідачки. У позовній заяві її прізвище зазначене як « [ОСОБА_4|feminine|nominative] », а в долучених до позовної заяви копіях документів, « [ОСОБА_5|feminine|nominative] ». 
З урахуванням викладеного вище, позивачу необхідно подати до суду позовну заяву з чітким зазначенням по батькові відповідачки.
Відповідно до частини 1 ст. 185 ЦПК України, суддя, встановивши, що позовну заяву подано без додержання вимог, викладених у статтях 175 і 177 цього Кодексу, протягом п`яти днів з дня надходження до суду позовної заяви постановляє ухвалу про залишення позовної заяви без руху.
Керуючись ст.ст. 175, 177, 185 ЦПК України, 

                                                П О С Т А Н О В И В :

Залишити без руху позовну заяву [ОСОБА_1|feminine|genitive] до [ОСОБА_2|feminine|genitive] про позбавлення батьківських прав, до виправлення недоліків позовної заяви, зазначених в мотивувальній частині даної ухвали.
Для виправлення недоліків позовної заяви позивачу необхідно правильно зазначити по батькові відповідачки.
Недоліки повинні бути виправлені протягом десяти днів з дня вручення позивачеві копії даної ухвали, інакше позовна заява буде вважатися неподаною і підлягатиме поверненню.
Ухвала оскарженню не підлягає.





Суддя                                                                                       Самойлович А.П. 
