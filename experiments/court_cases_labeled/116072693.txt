Справа №463/11857/23
Провадження №2/463/661/24


УХВАЛА
 
про прийняття позовної заяви до розгляду
 
та відкриття провадження у справі

       02 січня 2024 року суддя Личаківського районного суду м. Львова Головатий Р.Я., отримавши позовну заяву [ОСОБА_1|masculine|genitive] (місце проживання: АДРЕСА_1) подану його представником [ОСОБА_2|masculine|instrumental] (адреса АДРЕСА_2) до [ОСОБА_3|feminine|genitive] (зареєстроване місце проживання: АДРЕСА_3) про розірвання шлюбу, - 

встановив:

позивач через свого представника звернувся до суду з позовом до відповідача, просить розірвати шлюб, зареєстрований між сторонами 14.12.2019 Ковельський міськрайонний відділ державної реєстрації актів цивільного стану Головного територіального управління юстиції у Волинській області, актовий запис № 549. Як на підставу позову посилається на фактичне припинення шлюбних відносин.
Позовна заява відповідає вимогам, викладеним у статтях 175 і 177 ЦПК України, така підлягає розгляду в порядку цивільного судочинства і подана з дотриманням правил підсудності, немає інших підстав для залишення позовної заяви без руху, повернення позовної заяви або відмови у відкритті провадження у справі.
Оскільки спір виник з сімейних правовідносин, однак про розірвання шлюбу, відповідно до п.4 ч.6 ст.19 ЦПК України справа належить до категорії малозначних, тому справу слід розглядати за правилами спрощеного позовного провадження та на підставі ч.5 ст.279 ЦПК України розгляд справи з ініціативи суду слід провести в судовому засіданні з повідомленням (викликом) сторін.
При цьому, оскільки позивачем до позовної заяви долучено копію свідоцтва про шлюб, на підставі ч.6 ст.95 ЦПК України слід зобов`язати позивача подати оригінал такого до або під час судового засідання.
 
Керуючись ст.19, 95, 175, 177, 187, 274, 279 ЦПК України,-
 
постановив:

Прийняти до розгляду та відкрити провадження у справі за позовною заявою [ОСОБА_1|masculine|genitive] до [ОСОБА_3|feminine|genitive] про розірвання шлюбу.
Розгляд справи здійснювати за правилами спрощеного позовного провадження з повідомленням (викликом) сторін.
Призначити судове засідання для розгляду справи по суті 01 лютого 2024 року о 12 год. 40 хв. в приміщенні Личаківського районного суду м. Львова (79007, м. Львів, вул. Б. Лепкого, 16, другий поверх, зал судового засідання №6).
Зобов`язати позивача до або під час судового засідання подати оригінал свідоцтва про шлюб.
Визначити відповідачу п`ятнадцятиденний строк з дня вручення ухвали для подання відзиву на позовну заяву. Роз`яснити відповідачу право протягом зазначеного строку надіслати суду відзив на позовну заяву і всі письмові та електронні докази (які можливо доставити до суду), що підтверджують заперечення проти позову. Відповідно до вимог ч. 4 ст. 178 ЦПК України одночасно з надісланням відзиву до суду копію відзиву та доданих до нього документів відповідач зобов`язаний надіслати іншим учасникам справи, документи, на підтвердження чого додаються до відзиву. У разі ненадання відповідачем відзиву у встановлений судом строк без поважних причин суд має право вирішити спір за наявними матеріалами справи.
Відповідач вправі пред`явити зустрічний позов у строк визначений для подання відзиву.
Визначити позивачу п`ятиденний строк з дня отримання відзиву для подання відповіді на відзив, а відповідачу п`ятиденний строк з дня його отримання для подання заперечення, копія яких одночасно з поданням до суду повинна бути надіслана іншим учасникам справи, документи, на підтвердження чого додаються до відповіді на відзив та заперечення відповідно.
Копію ухвали надіслати учасникам справи.
Учасники справи можуть отримати інформацію по справі за веб-адресою сторінки на офіційному веб-порталі судової влади України в мережі Інтернет - https://court.gov.ua/fair/sud1312/.
Ухвала суду набирає законної сили з моменту її підписання суддею.
Ухвала окремо від рішення суду оскарженню в апеляційному порядку не підлягає.
Ухвала суду складена та підписана суддею 02.01.2024.

Суддя                                                                   Р.Я. Головатий
