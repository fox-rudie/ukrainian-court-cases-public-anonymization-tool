Справа №760/20246/21
2/760/6034/23

УХВАЛА
ІМЕНЕМ УКРАЇНИ

22 грудня 2023 року Солом`янський районний суд м. Києва у складі:
головуючого судді - Кушнір С.І.,
секретар судового засідання - Федоренко Д.В.,
розглянувши у відкритому судовому засіданні в залі суду в м. Києві цивільну справу за позовом [ОСОБА_1|any|genitive] до [ОСОБА_2|any|genitive] про стягнення боргу за договором позики, -

встановив:
02 серпня 2021 представник позивача звернувся до суду з позовом до [ОСОБА_2|any|genitive] про стягнення боргу за договором позики від 30 листопада 2013 року у розмірі 730250 дол. США.
Відповідно до протоколу автоматизованого розподілу судової справи між суддями, 02.08.2021 р. зазначену цивільну справу передано в провадження судді Солом`янського районного суду м. Києва Кушнір С.І.
Ухвалою суду від 21 серпня 2021 року відкрито загальне позовне провадження в цивільній справі та призначено підготовче судове засідання.
Представник позивача - адвокат Кучерук Ю.А. подав до суду заяву про відмову від позову у зв`язку з тим, що відповідач після відкриття провадження у справі погасив заборгованість у повному обсязі.
Відповідно до ч. 3 ст. 13 ЦПК України, особа, яка бере участь у справі, розпоряджається своїми правами щодо предмета спору на власний розсуд.
Згідно з п. 2 ч. 2 ст. 200 ЦПК України за результатами підготовчого засідання суд постановляє ухвалу про закриття провадження у справі.
Ухвалення в підготовчому засіданні судового рішення у разі відмови від позову, визнання позову, укладення мирової угоди проводиться в порядку, встановленому статтями 206, 207 цього Кодексу (ч. 4 ст. 200 ЦПК України).
Відповідно до ч. ч. 1-3 ст. 206 ЦПК України позивач може відмовитися від позову, а відповідач - визнати позов на будь-якій стадії провадження у справі, зазначивши про це в заяві по суті справи або в окремій письмовій заяві. До ухвалення судового рішення у зв`язку з відмовою позивача від позову або визнанням позову відповідачем суд роз`яснює сторонам наслідки відповідних процесуальних дій, перевіряє, чи не обмежений представник відповідної сторони у повноваженнях на їх вчинення. У разі відмови позивача від позову суд постановляє ухвалу про закриття провадження у справі.
Згідно з п. 4 ч. 1 ст. 255 ЦПК України, суд своєю ухвалою закриває провадження у справі, якщо позивач відмовився від позову і відмова прийнята судом.
Судом не встановлено підстав для не прийняття заяви про закриття провадження у справі в зв`язку з відмовою від позову, оскільки заборгованість відповідачем погашено після пред`явлення позову.
Таким чином, суд вважає, що заява представника позивача про закриття провадження по справі підлягає задоволенню, а провадження у справі підлягає закриттю.
При цьому, суд вважає за необхідне роз`яснити сторонам, що відповідно до ч. 2 ст. 256 ЦПК України у разі закриття провадження у справі повторне звернення до суду з приводу спору між тими самими сторонами, про той самий предмет і з тих самих підстав не допускається.
Керуючись ст. ст. 200, 206, 255, 256, 260, 353-355 ЦПК України, суд, -

УХВАЛИВ:
Прийняти відмову [ОСОБА_1|any|genitive] від позову до [ОСОБА_2|any|genitive] про стягнення боргу за договором позики.
Провадження у справі за позовом [ОСОБА_1|any|genitive] до [ОСОБА_2|any|genitive] про стягнення боргу за договором позики закрити.
Апеляційна скарга на ухвалу суду подається протягом п`ятнадцяти днів з дня її проголошення до Київського апеляційного суду.
Якщо в судовому засіданні було оголошено лише вступну та резолютивну частини судового рішення або у разі розгляду справи (вирішення питання) без повідомлення (виклику) учасників справи, зазначений строк обчислюється з дня складення повного судового рішення.
  
Суддя                                                                 С.І. Кушнір
